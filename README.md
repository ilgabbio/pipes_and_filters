# Meetup 23/11/2023

## Bio

Gabriele Lombardi nasce come un appassionato di programmazione e tecnologia in generale.
Durante il percorso di dottorato scopre il mondo del machine-learning e della computer vision.
Dopo un periodo da libero professionista, nel 2016 fonda con Alessandro Ferrari l'azienda ARGO Vision.
Prosegue il proprio percorso nel mondo industriale in ambito cosmetico e farmaceutico
in una ARGO Vision oggi parte della multinazionale SEA Vision.
Dopo più di vent'anni di esperienza lavorativa,
resta ancora oggi, come allora, un'entusiasta di programmazione e tecnologia.

## Titolo

Architetture Software per la Computer Vision su Edge Devices

## Abstract

Il mondo della visione artificiale ha attraversato più di mezzo secolo,
crescendo assieme agli elaboratori elettronici, all'architettura hardware,
ai linguaggi di programmazione e all'architettura del software.

Nel pieno di questa evoluzione, la necessità di prototipare e sviluppare rapidamente
delle soluzioni software portabili, estendibili e manutenibili, 
ha premiato quei linguaggi abbastanza potenti da poter risolvere i problemi,
offrendo allo stesso tempo semplicità di utilizzo e leggibilità.

Python ha occupato un posto importante in molti ambiti;
in quello scientifico e del calcolo numerico si è distinto grazie a NumPy e SciPy,
librerie che ne hanno consentito l'applicazione a vari campi tra cui la visione artificiale.

Oggi [Python occupa una delle prime posizioni tra i linguaggi più utilizzati](https://www.statista.com/statistics/793628/worldwide-developer-survey-most-used-languages/)
in svariati ambiti, assumendo un ruolo centrale nell'AI come strumento di ricerca, prototipazione, sviluppo e produzione.

Ma come si sono evolute le architetture software legate all'AI e in particolare alla visione su edge devices?
Che ruolo svolge Python in questo ambito e che strumenti offre oggi per semplificarne la realizzazione?
Analizzeremo l'architettura di qualche sistema reale di visione real-time,
identificandone pregi e difetti, confrontandoci inoltre con letteratura e framework odierni.

